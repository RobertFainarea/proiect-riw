<!DOCTYPE html>
<html>
  <head>
    <meta charset="UTF-8" />
  </head>
  <body>
    <p>
      Brașov este municipiul de reședință al județului cu același nume,
      Transilvania, România, format din localitățile componente Brașov
      (reședința) și Poiana Brașov. Potrivit recensământului din 2011, are o
      populație de 253.200 locuitori, fiind unul dintre cele mai mari orașe
      din țară (totuși în scădere în ultimele două decenii din cauza exodului
      sașilor și a reducerii activității industriale). Patron al orașului este
      considerată a fi Fecioara Maria. Statuia acesteia se află pe unul dintre
      contraforturile Bisericii Negre, îndreptat spre Casa Sfatului, având stema
      Brașovului sculptată dedesubt în relief.
    </p>
  </body>
</html>
