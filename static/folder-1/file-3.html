<!DOCTYPE html>
<html>
  <head>
    <meta charset="UTF-8" />
  </head>
  <body>
    <h1>Bacău</h1>

    <p>
      Bacău este municipiul de reședință al județului cu același nume, Moldova,
      România. Este situat pe râul Bistrița, pe care în oraș există două
      centrale hidroelectrice (Bacău I si Bacău II) ce acoperă o parte a
      consumului local de energie electrică. Suprafața municipiului este de 43
      km², iar populația este de 144.307 de locuitori (2011). Orașul este
      traversat de drumurile europene E85 și E574 ce fac legătura cu
      Bucureștiul, cu nordul țării și cu Transilvania. Pe cale feroviară
      legăturile naționale și internaționale se realizează prin rețeaua CFR.
      Bacăul dispune de un aeroport internațional ce asigură curse regulate
      către diferite destinații naționale și europene.
    </p>
  </body>
</html>
